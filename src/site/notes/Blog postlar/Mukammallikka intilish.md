---
{"dg-publish":true,"dg-permalink":"mukammallikka-intilish","permalink":"/mukammallikka-intilish/"}
---



**Mukammallikka intilish** — ishni **boshlash** yoki **tugatishda** eng katta to‘siqlardan biri. Ya’ni inson o‘zidan juda yuqori talablar qo‘yib, ishni boshlashdan qo‘rqib qoladi yoki ish jarayonida mukammallikka erishish uchun haddan tashqari ko‘p vaqt sarflaydi.

O'zim amal qiladigan qoida. Vaqtida xato qilganman va ko'p ishlarni shu sabab boshlay olmaganman.

**Nega mukammallikka intilish kerak emas**:

**🕹 Ishni boshlashni kechiktiradi**:

– Ko‘pchilik, mukammal reja yoki ideal sharoit bo‘lmaguncha, ishga kirishmaydi.

– Har qanday katta natijalar **kichik qadamlardan** boshlanadi. Mukammallik uchun kutib o‘tirish — **harakatsizlikka** olib keladi.

**⏳ Tugatishni qiyinlashtiradi**:

– Ish davomida mukammallikka intilish, odamni "**Hali tayyor emas**" degan fikrga olib keladi.

– Buning natijasida ish cho‘zilib ketadi va natijada samaradorlik pasayadi.

💡 **O‘sishga to‘sqinlik qiladi**:

– Rivojlanish doimiy harakatlar orqali bo'ladi.

– Mukammallikka intilgan odam esa **jarayondan zavq olish o‘rniga**, natijaga haddan tashqari yopishib oladi. Bu esa o‘sish imkoniyatlarini cheklaydi.

Xullas – Mukammallik emas, davomiylik muhim!

**Yechim**:

**1**. Reja mukammal bo‘lishini kutmasdan, darhol ishga kirishing. Ko'pchilik boshlamaydi ham, boshlash muhim.

**2**. Har qanday mukammal loyiha — birinchi navbatda, oddiy qoralama sifatida boshlanadi.

**3**. Ishni tugatib, keyin uni takomillashtiring.

**4**. Birinchi versiya hech qachon mukammal bo‘lmaydi. Muhimi — doimiy takrorlash va takomillashtirish.

**5**. Natijaga emas, jarayonga e’tibor qarating – mukammal natija haqida o‘ylab o‘tirish o‘rniga, har kuni kichik yutuqlarga erishishni maqsad qiling.

"Qilingan ish" "hech qachon qilinmagan" "mukammal ishdan" yaxshiroqdir.

[Telegram kanal](https://t.me/.ramzbek)

